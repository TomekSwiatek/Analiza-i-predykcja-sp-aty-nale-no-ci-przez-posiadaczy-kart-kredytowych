# Analiza i predykcja spłaty należności przez posiadaczy kart kredytowych
Posiadacze kart kredytowych są klientami dużego bank komercyjnego w Tajwanie działającego na rynku kredytów w tym m.in. wydającego karty kredytowe dla swoich klientów. Zadanie polega na optymalizacji dochodów banku od obecnych klientów, którzy posiadają kartę kredytową. Firma dysponuje bazą 30 000 klientów. Celem projektu jest wykonanie modelu predykcyjnego, który pozwoli wyznaczyć wystąpienie niewypłacalności klienta. Na podstawie analizy danych klientów banku zostanie wykonana predykcja prawdopodobieństwa niespłacenia zobowiązania w przyszłym miesiącu. Na podstawie uwarunkowań biznesowych zostanie wybrany poziom prawdopodobieństwa (punkt odcięcia), dla którego klient zostanie sklasyfikowany jako wiarygodny / niewiarygodny. Poziom punktu odcięcia powinien być dobrana tak, aby maksymalizować dochód banku z całego portfela kredytowego.

Wyniki analizy oprócz samej oceny spłaty przez klientów należności w przyszłym miesiącu na obecnej karcie kredytowej mogą być wykorzystane do oceny wniosku o wydanie nowej karty kredytowej oraz wykorzystane do ogólnej oceny wiarygodności klienta np. przy przyznawaniu kredytu konsumpcyjnego lub przy dostosowaniu ofert innych produktów bankowych.

Z uwagi na wytyczne organów nadzorczych (KNF) w zakresie wykorzystania modeli predykcyjnych przez instytucje finansowe należy wykorzystać model w pełni interpretowalny. Dodatkowo należy ograniczyć transformowanie danych oraz w miarę możliwość (bez utraty skuteczności modelu) ograniczyć ilość atrybutów (wymiarowość) w celu uniknięcia przetrenowaniu modelu.

Do wykonania modelu zostanie wykorzystany algorytm regresji logistycznej. W celu właściwego działania algorytmu atrybuty kategoryzujące nominalne zostaną przetransformowane na wartości liczbowe z zastosowaniem kodowania "gorącojedynkowego". Dodatkowo zostanie wykonany dobór najlepszych atrybutów do modelowania z wykorzystaniem algorytmu lasów losowych.
