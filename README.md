# Analiza i predykcja spłaty należności przez posiadaczy kart kredytowych
Celem projektu jest wykonanie modelu predykcyjnego, który pozwoli wyznaczyć wystąpienie niewypłacalności dla posiadaczy kart kredytowych, którzy są klientami dużego banku komercyjnego w Tajwanie działającego na rynku kredytów w tym m.in. wydającego karty kredytowe dla swoich klientów. Zadanie polega na optymalizacji dochodów banku od obecnych klientów, którzy posiadają kartę kredytową. Firma dysponuje bazą 30 000 klientów. Na podstawie analizy danych klientów banku zostanie wykonana predykcja prawdopodobieństwa niespłacenia zobowiązania w przyszłym miesiącu. Następnie na podstawie uwarunkowań biznesowych zostanie wybrany poziom prawdopodobieństwa (punkt odcięcia), dla którego klient zostanie sklasyfikowany jako wiarygodny / niewiarygodny. Poziom punktu odcięcia powinien być dobrana tak, aby maksymalizować dochód banku z całego portfela kredytowego.<br>

Wyniki analizy oprócz samej oceny spłaty przez klientów należności w przyszłym miesiącu na obecnej karcie kredytowej mogą być wykorzystane do oceny wniosku o wydanie nowej karty kredytowej oraz wykorzystane do ogólnej oceny wiarygodności klienta np. przy przyznawaniu kredytu konsumpcyjnego lub przy dostosowaniu ofert innych produktów bankowych.<br>

Z uwagi na wytyczne organów nadzorczych (KNF) w zakresie wykorzystania modeli predykcyjnych przez instytucje finansowe należy wykorzystać model w pełni interpretowalny. Dodatkowo należy ograniczyć transformowanie danych oraz w miarę możliwość (bez utraty skuteczności modelu) ograniczyć ilość atrybutów (wymiarowość) w celu uniknięcia przetrenowaniu modelu.<br>

W celu wykonania modelu predykcyjnego do klasyfikacji klientów niewypłacalnych zostanie najpierw przeprowadzona wstępna analiza i początkowe przetwarzanie danych dla dostępnego zbioru danych klientów. Następnie nastąpi przetransformowanie wartości atrybutów w celu właściwego działania algorytmów oraz ograniczenie wymiarowości modelu poprzez dobór najlepszych atrybutów do modelowania. Do wykonania podstawowego modelu predykcyjnego zostanie wykorzystany algorytm regresji logistycznej. Dodatkowo w celach porównawczych będzie wykonany model na podstawie algorytmu wzmocnienia gradientowego XGBoost. Na podstawie osiągniętych wyników, biorąc pod uwagę ogólne wskaźniki modelowania oraz uwarunkowania biznesowe, zostanie przedstawione porównanie modeli i ocena skuteczności ich działania.
